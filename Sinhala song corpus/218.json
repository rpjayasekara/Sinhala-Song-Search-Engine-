{
    "title_english": "Eda Meda Thura ",
    "title_sinhala": " එදා මෙදා තුර",
    "lyrics": "එදා මෙදා තුර කඳුලට විවරව \nදෑස් පියන් පත් කවුළු වසා \nලයේ ගලාගිය සෙනේහයේ සුව \nසිනා පිරුනු රත් දෙතොල් පියා \nමිලාන වී ගිය රෝස කොපුල්පෙති \nකම්මුල් සුදුමැලි පාට හොවා \nදෑත ලයේ බැඳ අවසන් ගමනට \nසොඳුරිය මට නොකියාම ගියා \nදෑස් කවුලු පත් වලා කඳුලු කැට \nවෑහෙද්දී මගෙ දෑස් අඟින් \nකාත් කවුරුවත් වෙතක් හිතයි මට \nපාත් වෙන්න ඔය මුවට උඩින් \nඈත්ව යන්නට සමුගෙන කවුරුන් \nඔබෙ මුව දෝතක් සුවඳ පැනින් \nමාත් මගේ හිතටත් ඔබ සුවඳයි \nඈත් නොවේමයි ඒ සුවඳින් \nඊයේ ඉපදී අද මිය යන්නට \nපෙරුම් පුරාගෙන උපන් ලයේ \nඊයේ වේඟේ අහස උසට බැඳි \nආදර ලෝකය හෙටත් තියේ\nඒත් ඉතින් දැන් සොඳුරිය ඔබ නැති \nඇයි මේ ලොව මා තනිව ගියේ\nආයේ දවසක එක හිත් ඇත්තන් \nවී අපි ඉපදෙමු එකට ප්‍රියේ \n",
    "english_lyricst": " Wimal Jayashantha",
    "english_music": " Sanath Nandasiri",
    "english_artist": " Sanath Nandasiri",
    "Genre": "ක්ලැසික්",
    "sinhala_artist": "සනත් නන්දසිරි",
    "sinhala_lyricst": "විමල් ජයශාන්ත",
    "sinhala_music": "සනත් නන්දසිරි"
}