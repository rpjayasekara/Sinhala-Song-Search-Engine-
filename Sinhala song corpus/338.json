{
    "title_english": "Kanda Kenda ",
    "title_sinhala": " කන්ද කෙන්ද",
    "lyrics": "කන්ද කෙන්ද කරනු පිණිස කන්දට ගරහාලා\nකෙන්ද කන්ද පාමුල ළඟ සිටියලු තනි වීලා\nඅන්ද මන්ද ගණ අදුරේ කෙන්ද පටලැවීලා\nකන්ද කඩා වැටේ සිතූ කෙන්ද බලාපල්ලා\nගහේ පිපුණ මල් සේරම බඹරුන්ටත් දීලා\nබලා හිඳී ගසක් ඔහේ සුළගේ හිනැහීලා\nබඹරු එතත් දෙඹරු එතත් ගහ නැහැ කැළඹීලා\nඔහේ සිනා සෙනු මිස විහඟුන්ගේ ගී අහලා\nකුණාටු සුළි සුළං වැදී ගහකොල පෙරලාවි\nමුල හොඳනම් ගසක් ළඟදි කුණාටු පරදීවී\nගහේම මල් බුදු පුදටත් නෙලා රැගෙන යාවී\nඒ ඈයෝම ඒ ගහේම මල් බිම පාගාවී\n",
    "english_lyricst": " Premakeerthi De Alwis",
    "english_music": " H.M.Jayawardhana",
    "english_artist": " Malani Bulathsinhala",
    "Genre": "පැරණි පොප්ස්",
    "sinhala_artist": "මලනි බුලත්සිංහල",
    "sinhala_lyricst": "ප්‍රේමකීර්ති ද අල්විස්",
    "sinhala_music": "එච්.එම්. ජයවර්ධන"
}